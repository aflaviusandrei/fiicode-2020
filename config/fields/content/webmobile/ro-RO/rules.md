# REGULAMENTUL SECȚIUNII WEB & MOBILE

Concursul național de informatică FIICode este organizat de către Facultatea de Informatică Iași și Asociația Studenților Informaticieni Ieșeni (ASII), în parteneriat cu Inspectoratul Școlar Județean Iași.

### OBIECTIVE

În cadrul probei de Tehnologii Web & Mobile se urmărește dezvoltarea:

- aptitudinilor și competențelor de utilizare a tehnologiilor Web sau Mobile existente
- abilităților de comunicare, lucru în echipă și management al timpului
- abilităților de susținere, în fața unui juriu avizat, a unui proiect propriu

### PARTICIPANTI

Participarea la concurs se face în echipe formate dintr-un număr de 2-4 concurenți, înscriși la momentul începerii concursului la un liceu sau facultate din România, indiferent de naționalitate.Fiecare echipă va fi identificată printr-un număr unic de concurs..

### ETAPE

- Etapa Online: 10 Februarie - 17 Aprilie
- Etapa Finală: TBA

Etapa online constă în realizarea unui proiect. în conformitate cu tema și specificațiile Comisiei de la secțiunea de Tehnologii Web & Mobile. Proiectul va fi gestionat de una din platformele GitHub, GitLab sau BitBucket pe intreaga perioada a concursului FIICode, astfel încât comisia să aiba acces la resursele fiecarui proiect (cod sursa, artefacte etc.).

După această etapă, proiectele vor fi jurizate de către Comisie, urmând să se anunțe cele 3 echipe finaliste.

Etapa finală constă într-o probă practică desfasurata la Facultatea de Informatica pe baza specificațiilor Comisiei.

### ÎNSCRIERE

Inscrierile se pot face pana pe data de 7 februarie. Atunci când completează formularul de înscriere, echipa trebuie sa furnizeze informații corecte și complete. După înscriere, fiecare echipă va avea un nume de utilizator și o parolă cu care va trimite proiectul spre jurizare.

La finalul etapei online, fiecare proiect va fi evaluat conform criteriilor de jurizare, obtinandu-se o ierarhie a echipelor participante. Primele 3 clasate vor putea praticipa la etapa finală.

### PARTICIPARE

Odată anunțată lista cu echipele participante la etapa finală, acestea au la dispoziție o săptămână pentru a confirma prezența. În cazul în care o echipă, din orice motive, nu poate participa la această etapă, dreptul de participare va fi oferit următoarei echipe clasate.

### TEHNOLOGII ȘI INSTRUMENTE

Pentru realizarea proiectelor vor fi admise orice tehnologie, instrument, platformă, limbaj de programare.

### COMISIE

Comisia de la proba de Tehnologii Web este formată din:
-președinte,
-coordonatorul probei
-reprezentanți ai companiilor partenere Platinum

### EVALUARE

La finalul probei online, Comisia va evalua solutia propusa de fiecare echipa participanta conform urmatoarelor criterii:

-50% Rezolvarea integrală a problemei – conform cerinţelor specificate
-20% Gradul de creativitate a soluţiei furnizate.(interfata cu utilizatorul, asigurarea experienta utilizatorului, maniere de interactiune)
-20% Lucrul in echipa + folosirea continua a depozitului de cod asociat proiectului de catre toti membrii echipei
-10% Prezentarea solutiei (video)

In ceea ce priveste proba finala, criteriile de valuare sunt:

50% Rezolvarea integrală a problemei – conform cerinţelor specificate
30% Gradul de creativitate a soluţiei furnizate
20% Prezentarea publica a solutiei
Punctajul total va reprezenta media ponderata dintre punctajul obtinut la etapa online (40%) si punctajul acordat la proba finala (60%).

### REZULTATE

Fiecare finalist va primi o diplomă de participare. Premiile I, II si III vor fi oferite în cadrul festivității de premiere.

### DESCALIFICARE

O echipă care:

-interferează cu activitățile altor participanți,
-deterioareaza echipamentele sau salile in care se desfasoara competitia ,
-prezinta un comportament neadecvat pe parcursul concursului
-fraudează concursul sau instigă la fraudă prin orice mijloc (inclusiv electronic) va fi descalificată fără drept de reînscriere a membrilor acesteia.

Coordonatorul concursului își rezervă dreptul de a descalifica fără notificare prealabilă și fără drept de contestație participanții aflați într-o situație de descalificare identificată. Pentru a descalifica o echipă, este necesar acordul coordonatorului concursului și cel al coordonatorului ariei de concurs.
